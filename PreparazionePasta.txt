Per preparare la pasta fresca all'uovo, metti la farina sulla spianatoia formando con le dita una cavità simile a un cratere. Spolverizzala tutt’intorno con un po’ di sale e sguscia al centro della farina le uova.

2Come si fa la pasta fresca Sale&Pepe
Sbatti leggermente le uova con una forchetta solo quanto basta per mescolare tuorli con albumi; poi butta nel miscuglio un po’ di farina presa dai bordi del cratere.

3Come si fa la pasta fresca Sale&Pepe
Continua a incorporare la farina nelle uova, prendendola dalle pareti della fontana, poi comincia a intridere gli ingredienti con le dita. Dapprima la pasta si presenterà un po’ granulosa.
4Come si fa la pasta fresca Sale&Pepe
Continua a lavorare gli ingredienti con le dita fino a quando avrai raccolto tutta la farina e l’avrai incorporata alle uova.
5Come si fa la pasta fresca Sale&Pepe
Quando l’impasto comincerà a prendere consistenza, lavoralo a piene mani, tirandolo avanti e indietro e sbattendolo sulla spianatoia sempre ben infarinata. Forma il panetto e fallo riposare per mezz’ora.
6Come si fa la pasta fresca Sale&Pepe
Riprendi il panetto e stendilo sulla spianatoia sempre ben infarinata facendo scorrere il matterello in tutte le direzioni.
7Come si fa la pasta fresca Sale&Pepe
Per un taglio classico come quello di tagliatelle e tagliolini, stendi la pasta in una sfoglia sottile e arrotolatela partendo dal lembo rivolto in basso senza premere.
8Come si fa la pasta fresca Sale&Pepe
Con un coltello lungo e ben affilato tagliate la pasta a striscioline: un cm per le tagliatelle a 3 mm circa per i tagliolini. 
9Come si fa la pasta fresca Sale&Pepe
4 regole d'oro per preparare la pasta fresca in casa
1) Usa la spianatoia, la rugosità del legno è ideale per impastare.
2) La proporzione ideale tra uova e farina è di un uovo per 100 g di farina.
3) Evita di lavorare tra correnti d’aria: fanno seccare in fretta la pasta.
4) Il panetto va lavorato con energia per 10 minuti, sbattendolo sulla spianatoia affinché la pasta diventi elastica.
